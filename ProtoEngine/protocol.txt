# Dokumentacja formatu opisu protokołu

Konwencja przyjęta w tym dokumencie:
Gdy mowa o znaczniku, jego nazwa będzie podawana pomiędzy `<>`, np. "`<protocol>`.
Na początku sekcji opisującej znacznik podany jest on z wszystkimi wymaganymi atrybutami,
a także z atrybutami opcjonalnymi w `[]`, np.
"`<field name="Nazwa" type="Typ pola" [default="wyrażenie zwracające wartość domyślną"] />`"
Jeśli znacznik jest zawsze pusty, podany jest z `/` na końcu.
Głównym znacznikiem jest `<protocol>`.

## Znaczniki:

### `<protocol name="Nazwa protokołu">`

Może zawierać:

 - `<options>` - opcje dla całego protokołu
 - `<msg_start_mark>` - blok dopasowywany na początku każdej wiadomości,
                        zakłada się że jego obecność oznacza kolejną wiadomość przychodzącą
 - `<msgs>` - lista wiadomości rozumianych przez dany protokół
   Może zawierać:

    - `<msg type="Typ" [name="Nazwa"]>` - Wiadomość na liście, przetwarzanie zaczynane jest od
                                          pierwszej wiadomości o danym typie (request/response).
                                          Każda wiadomość jest blokiem (patrz: `<block>`)


### `<devices>` - lista urządzeń

Może zawierać:

 - `<device>` - opis urządzenia


### `<options>` - lista opcji

Może zawierać:

 - `<option name="Nazwa zmiennej która otrzyma wartość tej opcji" type="Typ opcji">`


### `<device name="Nazwa urządzenia">`

Może zawierać:

 - `<options>` - opcje dotyczące instancji tego urządzenia
 - `<responds_when>` - blok który, jeśli pasuje, oznacza że to urządzenia przyjmie przychodzącą wiadomość.
                       Ten blok ma dostęp do ustawień urządzenia, więc może np. sprawdzać jego adres.
 - `<transactions>` - lista transakcji dla tego urządzenia.
   Może zawierać:

     - `<transaction name="Nazwa transakcji">` - blok opisujący transakcję.


### `<block [name="Nazwa"]>` - blok reguł
Blok reguł dopasowywanych po kolei. Po dopasowaniu wszystkich dane które brały udział
w dopasowaniu są dodawane do środowiska pod nazwą bloku.
Może zawierać:

 - `<block>` - podblok
 - `<field name="nazwa w środowisku" type="typ" [default="Wartość domyślna"] />` - pole w wiadomości.
    Przy wczytywaniu - musi być obecne w strumieniu wejściowym, wartość name określa nazwę
    zmiennej która otrzyma jego wartość.
    Przy generowaniu - jeśli nie podano "default", w miejsce tego znacznika wstawiona będzie
    wartość zmiennej o podanej nazwie i typie. Jeśli podano "default", wstawiona będzie wartość wyrażenia
    w tym atrybucie.
 - `<inc_msg />` - tylko w `<msg>`. Znajdź i dopasuj inną wiadomoś tego samego typu.
 - `<conditional>` - jak blok, ale jeśli jego zawartość nie pasuje sam nie zgłasza niedopasowania.
 - `<assert name="nazwa zmiennej" value="wartość zmiennej" [err_msg="wiadomość"]/>` - sprawdza
    czy zmienna ma odpowiednią wartość. Jeśli nie, wywołuje błąd (przerywa przetwarzanie)!
 - `<match name="nazwa zmiennej" value="wartość">` - synonim `<match_expr>(== $name value)</match_expr>`
 - `<match_expr>` - dopasowane tylko wtedy gdy wartość wyrażenia wewnątrz znacznika jest prawdziwa
 - `<set name="nazwa zmiennej" value="wartość" />` - ustawia wartość zmiennej
 - `<isset name="nazwa zmiennej" />` - dopasowane jeśli dana zmienna istnieje
 - `<isnset name="nazwa zmiennej" />` - dopasowane jeśli dana zmienna nie istnieje
